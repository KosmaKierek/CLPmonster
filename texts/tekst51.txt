Karol – imię męskie pochodzenia frankijskiego oznaczające człowieka mężnego lub wojownika[1]. Staroskandynawskie znaczenie – „człowiek, mąż”. Imię jest również rozpowszechnione w krajach latynoskich.

W Polsce wśród imion nadawanych nowo narodzonym dzieciom, Karol w 2017 r. zajmował 33. miejsce w grupie imion męskich[2]. W całej populacji Polaków Karol zajmował w 2017 r. 47. miejsce (159 590 nadań)[3].

Do Polski imię to dotarło po przyjęciu chrześcijaństwa. Od imienia cesarza Karola I Wielkiego, pochodzi najprawdopodobniej nazwa polskiego władcy – król[4].

Karol imieniny obchodzi: 6 stycznia, 28 stycznia[5], 2 marca, 16 marca, 20 maja, 3 czerwca[6][7][8][9], 4 czerwca[5], 10 września, 21 października, 4 listopada oraz 18 listopada.

Żeńskie odpowiedniki: Karolina, Karola.

Imię Lolek jest zdrobnieniem od Karol, tak jak Lola jest zdrobnieniem od Karolina lub Karola[10].
Odpowiedniki w innych językach.