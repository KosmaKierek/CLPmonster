Ministerstwo spraw wewnętrznych Wielkiej Brytanii ogłosiło wprowadzenie ograniczeń wizowych dla Demokratycznej Republiki Konga z powodu braku zgody jej władz na odbieranie swoich deportowanych ze Zjednoczonego Królestwa obywateli.

Brytyjskie ministerstwo ogłosiło wprowadzenie nowego reżimu granicznego wobec obywateli DRK w sobotę wieczorem. Nie dojdzie do tego w relacjach z innymi afrykańskimi państwami – Angolą i Namibią, które zgodziły się na odbieranie swoich obywateli, którzy nie mają podstawy prawnej dla przebywania na terytorium Wielkiej Brytanii.

Porozumienia te stanowią pierwszą poważną zmianę w ramach nowej polityki imigracyjnej ogłoszonej w zeszłym miesiącu przez minister spraw wewnętrznych Shabanę Mahmood, mających na celu nadanie statusu uchodźcy statusu tymczasowego i przyspieszenie deportacji osób przybywających do Wielkiej Brytanii bez stosownych dokumentów.

Natomiast Demokratyczna Republika Konga nie spełniła brytyjskich wymogów dotyczących współpracy i została pozbawiona przywileju w korzystaniu przez jej obywateli z szybkiej ścieżki usług wizowych oraz preferencyjnego traktowania VIP-ów i urzędników z tego państwa.

Mahmood powiedziała, że ​​Wielka Brytania może zaostrzyć środki, aż do całkowitego wstrzymania wydawania wiz dla Demokratycznej Republiki Konga, jeśli współpraca szybko się nie poprawi. „Oczekujemy, że państwa będą przestrzegać zasad. Jeśli któryś z ich obywateli nie ma prawa tu przebywać, muszą go przyjąć z powrotem” – słowa Mahmood zacytowała w niedzielę Al Jazeera.
Jesteśmy najbardziej rzetelnymi mediami w Polsce

Od początku bieżącego roku tylko przy pomocy mały łódek i pontonów przybyło do Wielkiej Brytanii nielegalne z wybrzeża Francji 39 tys. migrantów. To więcej niż w całym 2024 roku, ale mniej niż w rekordowym pod względem tego typu imigracji roku 2022.

W bieżącym roku doszło w Zjednoczonym Królestwie do spontanicznych lokalnych wystąpień antyimigranckich i masowego marszu protestu w Londynie.