Nowy król Wielkiej Brytanii. Jakie imię przyjął książę Karol?

Królowa Elżbieta II nie żyje. Po jej śmierci koronę automatycznie przyjął jej najstarszy syn, czyli książę Karol. Wiadomo już, jakie imię przyjął.

Nowy król Wielkiej Brytanii. Jakie imię przyjął książę Karol?

Nowy król Wielkiej Brytanii będzie nosił imię Karol III - potwierdził w czwartek dwór królewski. Wcześniej to imię nosił także Karol I Stuart oraz Karol II Stuart.

Karol, który przejął tron w chwili śmierci swojej matki Elżbiety II, mógł przyjąć jako król inne imię, tak jak to wcześniej robili niektórzy monarchowie. Jego pełne imiona to Karol Filip Artur Jerzy, więc mógł zdecydować się na użycie któregoś z nich. Tak samo jak on zrobiła w 1952 r. królowa Elżbieta II, która po objęciu tronu zdecydowała, że pozostanie przy swoim pierwszym imieniu.
Królowa Elżbieta II nie żyje 

Niepokojące informacje o stanie zdrowia królowej pojawiły się w czwartek po południu. - Brytyjska królowa Elżbieta II znajduje się pod opieką lekarzy na zamku w Balmoral w Szkocji w związku z tym, że są oni zaniepokojeni stanem jej zdrowia - przekazał w czwartek Pałac Buckingham. Do zamku w trybie pilnym zjechała się najbliższa rodzina królowej. Po godzinie 19 podano oficjalną informację o śmierci królowej.

- Brytyjska królowa Elżbieta II zmarła w czwartek na zamku Balmoral w wieku 96 lat - przekazał Pałac Buckingham. Na tronie zasiadała od 1952 r. - dłużej niż jakikolwiek monarcha w historii kraju. Tron automatycznie przejął jej najstarszy syn, książę Karol.