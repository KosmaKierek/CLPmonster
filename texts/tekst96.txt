Gaz ziemny w przemyśle. W tych branżach wciąż jest niezastąpiony

Gaz ziemny od dekad pozostaje fundamentem wielu sektorów polskiego przemysłu - od chemicznego i metalurgicznego, po budowlany czy spożywczy. Stabilne dostawy zapewnia Grupa ORLEN, która rozwija krajowe wydobycie, eksploatuje złoża na Norweskim Szelfie Kontynentalnym i importuje LNG poprzez terminal w Świnoujściu.

Mimo, że w dyskusjach o przyszłości polskiej energetyki gaz często nazywa się paliwem przejściowym, podkreślając jego rolę w kontekście transformacji energetycznej, w rzeczywistości sytuacja jest nieco bardziej złożona. Wykorzystanie gazu nie sprowadza się jedynie do konieczności stabilizowania systemu energetycznego, w którym coraz większą rolę odgrywają odnawialne źródła energii. Błękitne paliwo od lat ma fundamentalne znaczenie dla rozwoju wielu ważnych dla polskiej gospodarki branż, takich jak: rolno-spożywcza, nawozowa, farmaceutyczna, chemiczna, petrochemiczna, metalurgiczna czy budowlana. Aby lepiej zrozumieć rolę gazu ważne jest zróżnicowanie jego dwóch głównych zastosowań: jako paliwa i jako surowca. W roli paliwa jest wykorzystywany przede wszystkim do wytwarzania energii cieplnej i elektrycznej, zarówno w domach i budynkach użyteczności publicznej i przemyśle. Jako surowiec chemiczny w procesach technologicznych jest źródłem głównie wodoru, stanowi podstawę dla produkcji amoniaku - bazy dla nawozów azotowych oraz wielu innych substancji chemicznych, jak etylen, propylen, czy metanol, ale też acetylen, sadza, cyjanowodór czy gaz syntezowy. W dalszej kolejności z tych związków powstają m.in. tworzywa sztuczne, barwniki i inne produkty.

Gaz - paliwo przemysłu i transformacji

W sektorze nawozowym gaz ziemny stanowi kluczowy surowiec do produkcji amoniaku i metanolu, a więc podstawy nawozów azotowych i wielu innych związków chemicznych. Według danych Międzynarodowej Agencji Energetycznej aż ok. 75 proc. przemysłowego wykorzystania gazu na świecie (z wyłączeniem celów energetycznych) przypada właśnie na ten sektor.

Gaz ziemny od dekad pozostaje również jednym z kluczowych filarów przemysłu ciężkiego. W hutnictwie i metalurgii stosuje się go jako paliwo w piecach, gdzie zapewnia wysoką, równomiernie rozprowadzoną temperaturę niezbędną do przetapiania i obróbki surowców. Umożliwia nie tylko wytop i uszlachetnianie metali, lecz także ich hartowanie, podgrzewanie czy produkcję stopów o specjalnych właściwościach, wykorzystywanych w nowoczesnych technologiach, budownictwie czy przemyśle motoryzacyjnym.

Równie istotna jest jego rola w sektorze materiałów budowlanych. Gaz zasila procesy wypalania ceramiki, produkcji dachówek i cegieł, suszenia gipsu - bez niego trudno byłoby utrzymać ciągłość produkcji w zakładach tej branży.

Gaz ziemny odgrywa również ważną, choć mniej oczywistą rolę w branżach takich jak przemysł szklarski, spożywczy czy tekstylny. W piecach hut szkła pozwala utrzymać stałe warunki topienia, w branży spożywczej służy do podgrzewania, suszenia i pasteryzacji, a w tekstyliach - do barwienia i obróbki tkanin. Gaz ziemny znajduje również zastosowanie w rolnictwie: ogrzewa szklarnie i tunele foliowe, umożliwiając całoroczną produkcję warzyw i owoców. Gaz używany jest również w petrochemii, w procesach, które pozwalają na otrzymanie m.in. benzyny, olejów smarowych, olejów napędowych, asfaltu czy wosku.

W branży farmaceutycznej gaz spełnia rolę paliwa zasilającego kotły, które generują parę wodną wykorzystywaną w procesie sterylizacji, suszenia substancji farmaceutycznych, czy destylacji. W przemyśle kosmetycznym gaz to głównie rozpuszczalnik, wyodrębniający naturalne substancje roślinne używane m.in. w kremach.

W ostatnich latach gaz ziemny odgrywa też coraz większą rolę w elektroenergetyce. Według prognoz Polskich Sieci Energetycznych, do 2034 r. udział gazu w produkcji energii elektrycznej może wzrosnąć kilkukrotnie - do ponad 9 mld m³ rocznie. Dzieje się tak, ponieważ nowoczesne jednostki gazowe, których uruchomienie i zatrzymanie trwa bardzo krótko, elastycznie stabilizują system z rosnącym udziałem źródeł odnawialnych, kompensując ich zmienną produkcję zależną od pogody.
Własne źródła i dywersyfikacja - strategiczne filary
Kompleks instalacji przemysłowych z dominującą wysoką kolumną destylacyjną otoczoną licznymi rurami, zaworami i metalowymi konstrukcjami; całość pod błękitnym niebem, podkreślająca nowoczesność i skalę przemysłu chemicznego.
Segment upstream w Grupie ORLEN obejmuje cały łańcuch wartości od poszukiwań, przez wiercenia po eksploatację zasobówmateriały promocyjne

W latach 2022-2024 niemal połowa krajowego zapotrzebowania na gaz była pokrywana z wydobycia realizowanego przez Grupę ORLEN - zarówno w Polsce, jak i za granicą. Koncern rozwija eksploatację złóż w Norwegii czy Kanadzie, a jednocześnie konsoliduje aktywa lądowe w kraju. Do 2030 roku planuje zwiększyć wydobycie gazu ziemnego z własnych złóż do 12 mld m³ rocznie - o 40 proc. więcej niż w 2024 r.

Pierwszym i najbardziej stabilnym źródłem surowca są krajowe złoża. W ostatnich latach pokrywały one około 20 procent krajowego zapotrzebowania i mają znaczenie strategiczne. Segment upstream w Grupie ORLEN obejmuje cały łańcuch wartości od poszukiwań, przez wiercenia po eksploatację zasobów. Produkcja w Polsce, ma wzrosnąć do 4 mld m³ rocznie w perspektywie 2030-2035, a jej rozwój wspiera imtegracja lądowych aktywów w ramach spółki ORLEN Upstream Polska.

Drugim filarem bezpieczeństwa dostaw jest gaz z Norweskiego Szelfu Kontynentalnego, skąd surowiec transportowany jest do Polski gazociągiem Baltic Pipe. Złoża w Norwegii są obecnie jednym z najważniejszych źródeł gazu dla krajowego systemu - odpowiadają za ponad połowę produkcji własnej ORLENU, która w 2024 roku wyniosła ogółem 8,6 mld m³.

Koncern prowadzi w Norwegii intensywne prace poszukiwawcze i rozwojowe, planując zwiększenie wydobycia do 6 mld m³ rocznie do końca dekady.

Trzeci filar systemu dostaw to import skroplonego gazu, realizowany przez Terminal LNG w Świnoujściu. W 2024 roku do Polski tą drogą trafiło 6,4 mld m³ gazu, co odpowiadało około jednej trzeciej krajowego zapotrzebowania. LNG odgrywa kluczową rolę w zapewnieniu elastyczności dostaw i wzmacnianiu niezależności energetycznej - pozwala sprowadzać surowiec z różnych kierunków, w tym z Kataru, USA czy Afryki Zachodniej. Znaczenie tego segmentu będzie rosło wraz z uruchomieniem planowanego na 2028 rok pływającego terminalu FSRU w Zatoce Gdańskiej, którego pełne moce regazyfikacyjne - 6,1 mld m³ rocznie - ORLEN już zarezerwował.

Po rozbudowie terminalu w Świnoujściu i oddaniu do użytku FSRU w Gdańsku, Polska osiągnie całkowitą zdolność regazyfikacyjną na poziomie przekraczającym 14 mld m³ rocznie. W połączeniu z krajowym wydobyciem i importem z Norwegii pozwoli to w pełni zabezpieczyć rosnące zapotrzebowanie, które według prognoz, w pierwszej połowie lat 30-tych może sięgnąć nawet 27 mld m³.
Technologia i nowe kierunki rozwoju
Kompleks przemysłowy z kilkoma wysokimi wieżami i licznymi instalacjami rurowymi, oświetlony światłami przemysłowymi, widoczny na tle wieczornego nieba, z oddali widać wiatrak energetyczny.
W latach 2022–2024 niemal połowa krajowego zapotrzebowania na gaz była pokrywana z wydobycia realizowanego przez Grupę ORLENmateriały promocyjne

Poszukiwanie i wydobycie węglowodorów to dziś działalność oparta na zaawansowanej technologii. Spółki segmentu Upstream w Grupie ORLEN wykorzystują nowoczesne metody sejsmiczne, cyfrowe modelowanie złóż i rozwiązania oparte na sztucznej inteligencji, które pozwalają zwiększyć efektywność i ograniczyć wpływ na środowisko. Kompetencje te wykorzystywane są także w nowych obszarach - m.in. przy badaniach geologicznych dna Bałtyku dla projektu farm wiatrowych Baltic East.

Równolegle Grupa rozwija technologie wychwytu i składowania dwutlenku węgla (CCS). W marcu 2025 r. koncern przystąpił do krajowego porozumienia w zakresie CCS, a także podpisał porozumienie z Equinorem, dotyczące transportu i składowania CO₂ w Polsce.