Oto nadszedł ten moment! Czas włożyć na siebie królewskie szaty, a na głowę koronę!   
Na zajęciach dowiemy się, jak wyglądała ceremonia koronacji, a podczas warsztatów wykonamy płaszcz koronacyjny, który będzie symbolizował wartości reprezentowane przez przyszłych króla i królową. Do wykonania płaszcza użyjemy techniki punch needle. 

    opłata za pojedyncze zajęcia: 45 zł
    udział opiekuna jest obowiązkowy (ze względu na ograniczoną przestrzeń prosimy, aby dziecku towarzyszył jeden opiekun)
    przy zakupie biletu dla dziecka opiekunowi przysługuje wstęp bezpłatny

    zajęcia odbywają się o godz. 10.00 oraz 12.00
    miejsce zbiórki: przy makiecie Zamku - przed budynkiem z kasami biletowymi

Podczas wybranych warsztatów będą wykonywane fotografie, które zostaną opublikowane na stronie internetowej Zamku oraz w mediach społecznościowych; więcej o przetwarzaniu danych osobowych w naszej instytucji: https://wawel.krakow.pl/rodo   

Zajęcia prowadzą:  
Dr Betina Bożek – absolwentka Wydziału Grafiki Akademii Sztuk Pięknych w Krakowie im. Jana Matejki . Stopień doktora uzyskała na  Uniwersytecie Pedagogicznym im. Komisji Edukacji Narodowej w Krakowie. Doświadczona edukatorka, prowadząca zajęcia z młodzieżą, dziećmi oraz rodzinami w ramach  współpracy z fundacjami i instytucjami kultury. Jest reżyserką filmów animowanych oraz ilustratorką. Wyróżnia się wysokimi kompetencjami plastycznymi, udokumentowanymi licznymi sukcesami. 
Barbara Mateja – artystka, pedagożka, nauczycielka Montessori i edukatorka w Zamku Królewskim na Wawelu. Absolwentka scenografii na Akademii Sztuk Pięknych im. Jana Matejki w Krakowie. Stypendystka Ministra Kultury i Dziedzictwa Narodowego na rok 2023 w dziedzinie animacja i edukacja kulturalna. Oprócz tkactwa, plecionkarstwa, ceramiki, dziania czy grafiki warsztatowej uprawia szlachetne techniki fotograficzne.