Koronacja króla Karola III z duchem czasu. W nabożeństwie po raz pierwszy wezmą udział biskupki

 Koronacja Karola III będzie wydarzeniem wielu wyznań i wielu języków. Szykowane nabożeństwo ma odzwierciedlać zmieniony krajobraz religijny w Wielkiej Brytanii.

Wielomiesięczne przygotowania do koronacji Karola III na króla Wielkiej Brytanii wchodzą na ostatnią prostą. Poprzednie takie wydarzenie miało miejsce w 1953 roku, kiedy tron obejmowała jego matka, królowa Elżbieta II.
Odzwierciedlić różnorodność społeczeństwa

Koronację z udziałem prawie trzech tysięcy gości zaplanowano na sobotę 6 maja w Opactwie Westminsterskim. Synowi zmarłej w ubiegłym roku Elżbiety II zależy, by pokazać, że może on stać się postacią jednoczącą wszystkich w Wielkiej Brytanii, dlatego podczas ceremonii po raz pierwszy aktywny udział wezmą przedstawiciele innych religii niż Kościół Anglii.