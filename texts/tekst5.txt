Książę Louis nie pojawi się na koronacji króla Karola III? Znamy powód

Lista gości na koronacji króla Karola III wzbudza coraz więcej emocji. Jak donoszą źródła związane z brytyjskim dworem, książę Louis prawdopodobnie nie będzie mógł się zjawić na historycznej uroczystości.

Ich może zabraknąć na koronacji króla Karola III

Im bliżej do koronacji króla Karola III, tym do opinii publicznej przedostaje się coraz więcej szczegółów na temat wyczekiwanej ceremonii. Jedną z kwestii, która od wielu tygodni wzbudza ogromne emocje w sieci, jest oczywiście lista gości. Mimo tego, że do uroczystości w Opactwie Westminsterskim pozostał już tylko miesiąc, wciąż pod ogromnym zapytania stoi obecność księcia Harry'ego i Meghan Markle. Jakiś czas temu media obiegła nieoficjalna informacja, że Susexowie co prawda przyjęli zaproszenie od Pałacu, ale postawili kilka warunków.

Syn księżnej Diany i nowego władcy Zjednoczonego Królestwa oraz jego małżonka podobno zażądali miejsc na balkonie Pałacu Buckingham, do czego formalnie stracili prawo po wycofaniu się z pełnienia oficjalnych obowiązków względem monarchii. Co więcej, Harry i Meghan rzekomo zaznaczyli też, że zależy im na tym, aby rodzina królewska choć w minimalnym stopniu uczciła przypadające na ten sam dzień czwarte urodziny ich syna Archiego.

Książę Louis na cenzurowanym

Harry i Meghan nie są jednak jedynymi „rojalsami”, których uczestnictwo w majowym wydarzeniu budzi sporo kontrowersji. Pewny swojej obecności na koronacji dziadka nie jest ponoć książę Louis. O tym, że najmłodsze dziecko księcia Williama i księżnej Kate może otrzymać nakaz pozostania w domu na czas hucznych uroczystości donosi Page Six. Wszystko z powodu jego zachowania na poprzednich oficjalnych wyjściach. Przypomnijmy, że małemu księciu zdarzyło się m.in. strzelać zabawne miny oraz dokuczać swojej mamie podczas Platynowego Jubileuszu królowej Elżbiety II.

    W końcu ma tylko 4 lata – donosi źródło z brytyjskiego dworu.

Informator Page Six zdradza, że na koronacji króla Karola III za to z pewnością nie zabraknie jego starszego rodzeństwa, czyli dziewięcioletniego księcia George'a oraz kończącej w maju 8 lat księżniczki Charlotte.

