Już nie książę, a król Karol III. Wiek, wzrost, żona dzieci. Co o nim wiemy?

Zgodnie z linią sukcesji koronę po śmierci królowej Elżbiety II przejął jej najstarszy syn. Cieszący się do tej pory tytułem księcia Karol objął tron w wieku prawie 74 lat. Jego życie prywatne obfitowało w wiele zaskoczeń. Poznajcie bliżej losy Karola III, nowego króla Wielkiej Brytanii. To musicie o nim wiedzieć!

Król Karol III, a do niedawna książę Karol - wiek, wzrost, żona, dzieci. Tych informacji na temat obowiązującego obecnie króla Wielkiej Brytanii poszukujecie najczęściej. Wieść o problemach zdrowotnych królowej Elżbiety II, a ostatecznie o jej śmierci wstrząsnęła całym światem. Dla milionów osób na całym świecie odejście brytyjskiej monarchini jest symbolem zamknięcia pewnej epoki. Jeszcze za życia Elżbiety II wielokrotnie podejmowano debaty na temat tego, kto obejmie tron po jej śmierci - czy będzie to książę Karol, czy też jego najstarszy syn, książę William. Zgodnie z linią sukcesji nowym władcą Zjednoczonego Królestwa ogłoszono pierworodnego syna królowej i jej męża Filipa, księcia Edynburga, czyli Karola. Co musicie o nim wiedzieć?
Karol III - wiek

Karol III, a do niedawna książę Karol, urodził się 14 listopada 1948 roku jako pierwsze dziecko Elżbiety II i księcia Filipa. Oznacza to, że w chwili objęcia stanowiska króla Zjednoczonego Królestwa miał 73 lata.

Karol III - wzrost

Według dostępnych w sieci informacji Karol Windsor mierzy dokładnie 177,8 centymetrów wzrostu.

Karol III - żona

Władca Wielkiej Brytanii był dwukrotnie żonaty. Pierwszą żoną Karola była księżna Diana, z którą pobrał się w 1981 roku. To właśnie z nią ma dwóch synów - Williama i Harry'ego. Do rozwodu pary doszło w 1996 roku, jednak o problemach w małżeństwie media rozpisywały się dużo wcześniej. Nie jest tajemnicą, że król UK zdradzał królową ludzkich serc z ukochaną Camillą Parker Bowles. To właśnie z nią pobrał się w 2005 roku. Po śmierci królowej Elżbiety II Camilla Parker Bowles otrzymała tytuł królowej-małżonki.

Karol III - dzieci

Król Zjednoczonego Królestwa jest ojcem dwóch książąt - księcia Williama i księcia Harry'ego. Obaj są owocem jego związku ze zmarłą tragicznie w 1997 roku księżną Dianą.