Po śmierci czwartkowej śmierci Elżbiety II nowym królem Wielkiej Brytanii został książę Karol. Koronacja odbędzie się rok po śmierci jego matki. Co zatem stanie się z obecnymi monetami i banknotami? Co jeszcze zmieni się po koronacji króla Karola? 

Śmierć Elżbiety II

Stan zdrowia królowej pogorszył się w środę - wieczorem Pałac Buckingham poinformował, że ze względu na zalecenie lekarzy, by odpocząć, odwołała ona zaplanowane wirtualne spotkanie z członkami Tajnej Rady. Wczesnym popołudniem przekazano, że królowa znajduje się pod opieką lekarzy w związku z tym, że są oni zaniepokojeni jej stanem zdrowia.

"Królowa zmarła spokojnie w Balmoral dziś po południu. Król i Królowa Konsorta pozostaną dziś wieczorem w Balmoral, a jutro wrócą do Londynu" - napisano w komunikacie Pałacu Buckingham informującym o śmierci Elżbiety II.

Kiedy pogrzeb Elżbiety II?

Pogrzeb Elżbiety II odbędzie się 10-12 dni po jej śmierci. Zgodnie z prawem, dzień uroczystości będzie wolny od pracy dla całego Zjednoczonego Królestwa. Giełda zostanie zamknięta po raz drugi w ciągu dwóch tygodni, w jej ślady później też wiele dużych firm. Dokładnie o godz. 11.00 zabrzmi bicie Big Bena, a cały kraj zjednoczy się w ciszy. Chwilę później trumna z ciałem królowej zostanie wniesiona do wnętrza Katedry Westminsterskiej, gdzie hołd Elżbiecie II odda ok. 2 tys. zaproszonych gości. Po uroczystości trumna zostanie przewieziona do Zamku Windsor i spocznie w Kaplicy św. Jerzego. Królowa Elżbieta II spocznie w tym samym grobowcu, w którym jest pochowany jej ojciec, król Jerzy VI.

Co stanie się po koronacji króla Karola? Co z monetami i banknotami?

Rok po śmierci królowej Elżbiety II będzie miała miejsce oficjalna koronacja jej syna. Po tym jak król Karol oficjalnie zostanie władcą, wydrukowana zostanie nowa waluta, a wizerunek Elżbiety II na monetach i banknotach zostanie zastąpiony wizerunkiem nowego monarchy.

Co jeszcze zostanie zmienione po śmierci Elżbiety II?

To jednak nie koniec zmian. Śmierć Elżbiety II i koronacja jej syna to olbrzymia zmiana dla całego królestwa. Nie wymienione zostaną jedynie monety i banknoty. Zmienione zostaną znaczki, paszporty oraz mundury służb porządkowych. Co więcej, w hymnie narodowym werset z „Boże, chroń królową” zostanie zmieniony na „Boże, chroń króla”.