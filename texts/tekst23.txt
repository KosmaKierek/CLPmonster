Koronacja Karola III i Kamili

Koronacja Karola III i Kamili – ceremonia koronacyjna króla Karola III z dynastii Windsorów i jego małżonki Kamili. Odbyła się 6 maja 2023 roku w Opactwie Westminsterskim w Londynie[1]. Była to pierwsza koronacja monarchy brytyjskiego w XXI wieku, oraz czterdziesta w kolejności, która miała miejsce w Opactwie Westminsterskim (od 1066 roku)[2]. Przygotowania do ceremonii otrzymały kryptonim „Operacja Złota Kula"[3]. Uroczystości związane z koronacją odbyły się również 7 i 8 maja[4].
Tło

Formalnie Karol III został królem 8 września 2022 po śmierci swojej matki, Elżbiety II[5]. Dwa dni później odbyło się zebranie Rady Akcesyjnej, która oficjalnie proklamowała Karola nowym monarchą[6]. W październiku 2022 potwierdzono datę koronacji Karola i Kamili[7]. W kwietniu 2023 Pałac Buckingham opublikował wzór oficjalnego zaproszenia na tę ceremonię[8].
Szczegóły

Uroczystość rozpoczęła się o godzinie 11:20 czasu polskiego (10:20 czasu brytyjskiego) procesją z Pałacu Buckingham do Opactwa Westminsterskiego[9]. Karol z małżonką przyjechał tam w Powozie Diamentowego Jubileuszu﻿[w innych językach][10]. Licząca niemal 3 kilometry trasa przejazdu wiodła przez reprezentacyjną aleję The Mall, Trafalgar Square, aleję Whitehall, a następnie przez Parliament Street, Parliament Square i Broad Sanctuary[11]. Za zaprzężoną w sześć koni karetą podążało niespełna 200 żołnierzy z reprezentacyjnego regimentu brytyjskiej armii, Household Cavalry Mounted Regiment[9]. Tradycyjne nabożeństwo kościelne jak i właściwa koronacja rozpoczęły się o godzinie 12:00 czasu polskiego[12]. Poprowadził je Arcybiskup Canterbury, zwierzchnik Kościoła Anglii Justin Welby[13]. W trakcie prawie dwugodzinnej, podzielonej na sześć części ceremonii, Karol III został zaprezentowany poddanym jako „niekwestionowany król”, złożył przysięgę koronacyjną i został namaszczony olejkiem z oliwek z Góry Oliwnej w Jerozolimie[9]. Arcybiskup wykonał później znak krzyża na głowie, piersi i rękach króla. Następnie nowemu władcy założono między innymi zbroję i stułę, oraz przekazano insygnia władzy królewskiej. Karolowi nałożono też koronę św. Edwarda, a na zamku Tower of London, placu Horse Guards Parade i w kilku innych miejscach w kraju wystrzelone zostały salwy armatnie[9]. Ostatnim punktem ceremonii było intronizowanie króla i oddanie mu hołdu przez poddanych. Kamila została natomiast namaszczona i koronowana koroną królowej Marii Teck[14]. Po komunii świętej i błogosławieństwie, Karol III udał się do kaplicy św. Edwarda, gdzie zdjął koronę św. Edwarda, a włożył Brytyjską koronę państwową[9]. W drogę powrotną do Pałacu Buckingham para królewska wyruszyła w Złotej Karecie Koronacyjnej[11]. Około 15:30 czasu polskiego król i królowa pozdrowili Brytyjczyków z okna Pałacu Buckingham[15], odbył się również tradycyjny pokaz samolotów Royal Air Force[16].
Goście
Potomkowie Karola III

    Książę i księżna Walii, syn i synowa króla
        Książę Jerzy z Walii, wnuk króla
        Księżniczka Karolina z Walii, wnuczka króla
        Książę Ludwik z Walii, wnuk króla
    Książę Sussexu, syn króla

Inni potomkowie królowej Elżbiety II

    Księżniczka Królewska i wiceadmirał Sir Timothy Laurence, siostra i szwagier króla
        Peter Phillips, bratanek króla
        Zara i Michael Tindall, siostrzenica i siostrzeniec króla
    Książę Yorku, brat króla
        Księżniczka Beatrycze z Yorku i Edoardo Mapelli Mozzi, bratanica i bratanek króla
        Księżniczka Eugenia z Yorku i Jack Brooksbank, bratanica i bratanek króla
    Książę i księżna Edynburga, brat i szwagierka króla
        Lady Ludwika Windsor, siostrzenica króla
        Hrabia Wessexu, bratanek króla

Inni potomkowie króla Jerzego VI

    Hrabia Snowdon, pierwszy kuzyn króla ze strony matki
        Wicehrabia Linley, pierwszy kuzyn króla ze strony matki
        Lady Margarita Armstrong-Jones, kuzynka króla ze strony matki
    Lady Sarah i Daniel Chatto, kuzyn króla ze strony matki i jej mąż
        Samuel Chatto, pierwszy kuzyn króla ze strony matki

Inni potomkowie króla Jerzego V

    Książę i księżna Gloucester, pierwszy kuzyn króla ze strony matki
        Hrabia Ulsteru, drugi kuzyn króla ze strony matki
        Lady Davina Windsor, druga kuzynka króla ze strony matki
        Lady Rose Gilman, druga kuzynka króla ze strony matki
    Książę Kentu, pierwszy kuzyn króla ze strony matki
        Hrabia St Andrews, drugi kuzyn króla ze strony matki
        Lady Helen Taylor, druga kuzynka króla ze strony matki
        Lord Nicholas Windsor, drugi kuzyn króla ze strony matki
    Księżniczka Aleksandra, Hon. Lady Ogilvy, pierwsza kuzynka króla ze strony matki
        James Ogilvy, drugi kuzyn króla ze strony matki
        Marina Ogilvy, druga kuzynka króla ze strony matki
    Książę i księżna Michael z Kentu, pierwszy kuzyn króla ze strony matki i jego żona
        Lord Frederick Windsor, drugi kuzyn króla ze strony matki
        Lady Gabriella Kingston, druga kuzynka króla ze strony matki