Już niebawem widzowie na całym świecie będą świadkami historycznego wydarzenia w Brytyjskiej rodzinie królewskiej. Koronacja króla Karola III odbędzie się w Opactwie Westminsterskim w Londynie i będzie transmitowana na żywo w wielu krajach na świecie, w tym również w Polsce. Na wydarzeniu nie zabraknie zarówno gości specjalnych, jak i mieszkańców Wielkiej Brytanii. Gdzie będzie można oglądać ceremonię w telewizji oraz online?
Koronacja Karola III: transmisja ceremonii w tv i online - gdzie oglądać?

Koronacja Karola III odbędzie się w sobotę 6 maja 2023 roku. Ceremonia będzie miała miejsce o godzinie 12:00 czasu polskiego. Transmisja na żywo prosto z Londynu rozpocznie się jednak nieco wcześniej. Wydarzenie będzie można śledzić w naszym kraju już od godziny 11:15 na kanale TVP1 oraz na kanałach informacyjnych, w tym TVP Info, Polsat News oraz TVN24. Transmisja z ceremonii będzie dostępna także online za pośrednictwem serwisu TVN24 GO. Ponadto koronacja będzie transmitowana na YouTubie między innymi na oficjalnych kanałach BBC, Sky News czy CBS News, gdzie będzie dostępna wyłącznie w języku angielskim. 

Na koronacji Karola III ma pojawić się około 2 000 gości, którzy - podobnie jak widzowie przed telewizorami - będą świadkami ceremonii, która odbędzie się według szczegółowego harmonogramu. Widzowie po raz pierwszy w historii zobaczą tak zwaną ceremonię namaszczenia. Kiedy Karol III będzie namaszczany na rękach, klatce piersiowej i głowie konserwowanym olejem wylanym na łyżkę koronacyjną, baldachim wyjątkowo będzie miał miał przeźroczysty dach. Poza tym na koronacji nie zabraknie specjalnego koncertu, podczas którego wystąpią między innymi Tom Cruise, Tom Jones, Joan Collins, Katy Perry oraz Lionel Richie.