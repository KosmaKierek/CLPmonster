Król Karol III nie ukrywa zazdrości względem dobrej prasy księżnej Kate. Piękne sukienki synowej przyćmiewają jego ciężką pracę?

Król Karol III to obecnie niezaprzeczalnie najważniejsza osoba w Wielkiej Brytanii. Monarcha czuje jednak niedosyt i uważa, że media nie piszą o nim tak często, jakby sobie tego życzył. Wszystko za sprawą księżnej Kate i jej stylizacji, które wielokrotnie lądują na pierwszych stronach brytyjskiej prasy. Teraz zazdrości synowej, niegdyś z tym samym problemem borykał się w przypadku charyzmatycznej i kochanej przez naród żony.

W Wielkiej Brytanii zakończył się już czas żałoby po śmierci królowej Elżbiety. Brytyjska monarchini zmarła na początku września po siedemdziesięciu latach zasiadania na tronie. Nową głową państwa zostanie najstarszy syn królowej i księcia Filipa, książę (dziś już król) Karol. Nowy monarcha nie ma przed sobą prostego zadania. Jego matka panowała przez pokolenia, zyskując miłość i szacunek całego kraju i . Król Karol III od lat oceniany jest przez pryzmat małżeństwa z Dianą Spencer i zdrady, której się dopuścił z królową małżonką, Camillą Parker Bowles. Media przez lata krytykowały przyszłego króla, a i dziś opinia społeczna nie jest zbyt przychylna jeśli chodzi o zasiadającego na tronie Karola. Zupełnym przeciwieństwem króla jest księżna Kate, która podobnie jak teściowa, swoim ciepłym uśmiechem i dobrocią skradła serca Brytyjczyków. Gazety codzienne rozpisują się na temat jej powtarzających się stylizacji czy drobnych gestów, które są ukłonem w stronę innych członków rodziny królewskiej. Jak się okazuje, dobra prasa żony Williama stała się powodem do zazdrości króla Karola III.

Król Karol III zazdrości księżnej Kate?

Czas żałoby po śmierci królowej już za nami, a to oznacza, że brytyjskie media wracają z gorącymi plotkami z pałacu Buckingam. O czym mówi się teraz? Król Karol III rzekomo jest zazdrosny, że stylizacje księżnej Kate są popularne w prasie, co odwraca uwagę od publikacji na temat jego dobrych uczynków. Tak donosi ekspertka na temat rodziny królewskiej, Katie Nicholl. Według autorki wielu książek na temat brytyjskiej monarchii, król (a wówczas jeszcze książę) Karol zawsze bardzo poważnie traktował bycie zastępcą tronu. Gdy jego ówczesna żona – księżna Diana – brylowała w mediach za sprawą ogromnego wyczucia stylu, ten nie rozumiał jej fenomenu. Diana zdecydowanie przyćmiła męża, co szybko odbiło się na ich związku. Staranny, wrażliwy i świadomy swojego statusu Karol nie mógł tego pojąć. Nie wiedział, że w epoce nowych mediów bycie urodzonym w rodzinie królewskiej przyszłym królem jest mniejszą walutą, niż bycie jego charyzmatyczną i niezwykle stylową żoną.

Podobne uczucia towarzyszyły Karolowi, gdy do rodziny królewskiej dołączyła księżna Kate. Media natychmiastowo skupiły się na jej stylizacjach, a Charles miał nieodparte wrażenie, że żona syna przyćmiewa jego pracę. Między księciem Williamem a ojcem rzekomo wielokrotnie dochodziło do spięć z tego powodu.

    Król Karol III i książę William nie zawsze zgadzali się ze sobą. W 2013 roku doszło do dobrze udokumentowanej ostrej wymiany zdań na temat bezcennej kolekcji kości słoniowej w pałacu. Karol był też wielokrotnie zirytowany, że sukienki Kate przyciągają więcej uwagi w mediach, niż jego praca. Czuł się też dotknięty faktem, że nie widywał swoich wnuków tak często, jakby sobie tego życzył – pisze w najnowszej książce Katie Nicholl.

Czy dziś król Karol nadal czuje, że modne stylizacje synowej przyćmiewają jego działania? Nie wiadomo, jednak mamy nadzieję, że księżna Kate postawi na skromną sukienkę w dniu koronacji monarchy. Tak na wszelki wypadek.